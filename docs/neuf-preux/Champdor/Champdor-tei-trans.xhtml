<tei xmlns="http//www.tei-c.org/ns/1.0/" rend="transcript">
    
    
    
    <pb n="47v/>
        
        
        <num>ix</num>. preux sont trop bien le savon <l/>
        Et aussi neuf preuves avon <l/>
        Qui sur tout amoient honneur <l/>
        Et eschivoient deshonneur <l/>
        Et pour ce leurs faiz sont trouvez <l/>
        En haulx livres <ex>et</ex> approuvez <l/>
        Trouver les puet on en latin <l/>
        Par acteurs pompee justin <l/>
        Par euzebes et par oroze. <l/>
        Avec maint aut<ex>re</ex> belle chose <l/>
        Les g<ex>ra</ex>ns prouesces quelles firent <l/>
        Com je treuve en ce quilz escrirent <l/>
        Et es dicties de maint autre homme <l/>
        Qui nest ja mestier que je nomme <l/>
        Ce martel avec eulz portoient <l/>
        Ces dames qui bien en forgoient <l/>
        Synope ne loublia mie <l/>
         Qui fu royne de feminye. <l/>
        Q<ex>ua</ex>nt hercules le combatant <l/> 
        En fist fuire trestout batant <l/> 
        Et leust descomfist sans faille <l/>
        Sil eust attendu la bataille <l/> 
        A tous mena si bonne guerre. <l/>
        Quelle conquist toute la terre <l/>
        Qui a la sienne estoit voisine <l/>
        Ceste dame puissante <ex>et</ex> digne <l/>
        Un noble escu dazur portoit <l/>
        Ou lyon dor rampant avoit <l/>
        Qui les ongles avoit dargent <l/>
        De gueules un escuçon gent <l/>
        Au destre cornet a <num>iii.</num> testes. <l/>
        
        <pb n="48r/>
            
            De dames blanches moult hounestes <l/>
            De couronnes dor couronnees <l/>
            Dont les armes sont mieulx parees <l/>
            Bien en forga nen doublez mie <l/>
            Thamaris q<ex>ua</ex>nt par sa maistrie <l/>
            Print et occist sans nul remede. <l/>
            Ciryn roy de perse <ex>et</ex> de mede <l/>
            Et de ses gens b<ex>ie</ex>n <num>ii<g>c</g>.</num> mille <l/>
            Puist mist sa teste en une pille <l/> 
            De sang plaine et dist  boy asses <l/> 
            Du sang dont ne fus onc lasses<l/> 
            Escu de deux moities parties <l/>
            Avoit qui sont moult bien parties <l/>
            Dor et dazur lune ondoyee <l/>
            Lautre de gueules bien paree <l/>
            De trois testes moult souveraines <l/>
            Et couronnees comme roynes <l/>
            Menalippes et Ypolite  <l/>
            Des gens Sinope dessusditte  <l/>
            De ce martel forment forgoient <l/>
            Quant lost Sinope gouvernoient <l/>
            A Hercules se combatirent <l/> 
            Si fort qua terre labatirent <l/> 
            Et Theseus ses bons amis <l/>
             Refu par elle moult mal mis <l/> 
            Or orres merveilles a dire <l/> 
            Ceulx que ne puent nul descomfire <l/>
            Non plus que silz feussent de fer <l/>
            Par qui com len dit ceulx denfer <l/>
            Furent descomfis et batus <l/> 
            Ceulz ont ces femmes abatus  <l/>
            Et de ceuls de Grece infinis <l/>
            Decoppez navrez et finis <l/> 
            Trois lions passans et nassens <l/>
            Orent ces dames par leur sens <l/>
            Dor assis dedans un escu <l/>
            De gueules quant deulx fut vaincu <l/>
            Hercules avec Theseus <l/>
            Par ces dames et receus <l/>
             Deyphile et sa seur Argine  <l/>
            Qui sentramoient damour fine <l/> 
            Par ce noble martel et chier <l/> 
            Ceulz de Thebes firent vuidier <l/>
            Quant aidierent au duc dAthenes <l/>
            Et leur donnerent moult de peines <l/>
            Car toute la cite pillerent <l/>
             Et les citoiens tuerent <l/>
             Les murs aussi tous abatirent <l/> 
            Et la cite depuis ardirent <l/> 
            Dargent a un griffon de gueules <l/>
            Deyphile avoit armes tieulles <l/>
            Escu de gueules ot Argine <l/>
            Ou avoit trois testes de royne <l/>
             De Lampheto fut bien prisie <l/> 
            Ce martel et bien aprisie  <l/>
            Quant la terre de Femenie  <l/>
            Toute tint avec Marsepie <l/>
             Et subjuga en sa saison <l/>
             Europe Aise toute Epheson <l/> 
            Mainte cite y abati <l/>
            Et tormenta et combati <l/>
            Et sen fonda pluseurs nouvelles  <l/>
            Qui sont encor fortes et belles <l/> 
            Lors fu ceste dame honnourable <l/>
            Armee dun escu de sable <l/>
            Ou il avoit dargent un cigne <l/>
            Au bec pendu escuchon digne <l/>
            De gueules ou avoit trois testes <l/>
            De Roynes et non pas de bestes <l/>
             A ce martel mist grant entente <l/>
            Semiramis la royne gente <l/>
            Qui fut royne de Babilone  <l/>
            Je croy concques dessoubs le throsne <l/>
            Si vaillant dame ne vesqui <l/> 
            Aise subjuga et vainqui <l/>
             De midi a septentrion  <l/>
            Mist tout en sa subjeccion  <l/>
            Gent fiere et gent barbarie <l/>
             Submist tout en sa seigneurie <l/>
            Et Zoroastrum le fort roy <l/>
             Occist elle par son arroy <l/>
            Ethiope acquist par sa guerre  <l/>
            Et envay Inde en quel terre <l/> 
            Nentra onc quAlixandre et elle <l/>
            Une fois sa cite rebelle <l/>
             Fut et comme elle se pegnoit <l/>
            Nouvelles on lui apportoit <l/>
            Son chief laissa a atourner  <l/>
            Sans autrement soy ordonner  <l/>
            Les ala mettre en obeissance  <l/>
            Par son sens et par sa vaillance <l/> 
            Elle fu emperiere et royne <l/>
            De maint royaume par sa paine <l/> 
            Ses armes furent blesonnees <l/>
            Dazur a trois chaieres dorees <l/>
            La royne des Irriliens  <l/> 
            Thema lama sur toute riens <l/>
             Quant ot la grant chevalerie  <l/>
            Et mainte terre en seigneurie  <l/>
            Et aux Romains grant guerre fist  <l/>
            Tant quen maint lieu les descomfist <l/>
            Et chaste fut toute sa vie  <l/>
            Pourquoy doit bien estre prisie  <l/>
            Dargent a un aigle de sable <l/>
            Portoit ceste dame honnorable <l/>
            Par maint pais par mainte terre <l/>
            Porta ce martel en sa guerre <l/>
             La royne Panthasilee <l/>
            Qui fu de Priam appellee  <l/>
            A secours contre les Gregois <l/> 
            Et les malmena mainte fois <l/>
             Et vaillanment maintint sa guerre  <l/>
            Des plus vaillans deulx mist par terre <l/>
            Oncques nul ne les greva tant <l/>
             Apres Hector le combatant <l/>
            Dun escu dazur fu armee <l/>
            Ceste royne Panthasilee <l/>
            Qui estoit seme de sonnetes <l/>
            Dor qui estoient jolietes <l/>
            
</tei>
