<tei xmlns="http://www.tei-c.org/ns/1.0/" rend="transcript">

<pb n="66r" />

LES EPITAPHES DES NEVF PREVSES <lb/> 
 
Lepitaphe de la royne Thomyris. <lb/> 

<hi>T</hi>Homyris fuz en armes moult habille <lb/> 
Des gens Cyrus fis mourir deux cens mille <lb/> 
Luy estant roy ie luy couppay la teste <lb/> 
En luy monstrant son orgueil manifeste <lb/> 
En vng tonneau le mys de sang tout plain <lb/> 
Disant, or boy ton saoul de sang humain. <lb/> 

Lepitaphe de Semiramis. <lb/> 

<pb n="66v" /> 

<hi>S</hi>Semiramis en tous lieux on me appelle <lb/> 
Car iay tenu Ydias en tutelle <lb/> 
Les Barbarins <ex>et</ex> Ethiopiens <lb/> 
Ay subiugue <ex>et</ex> tenu en mes liens <lb/> 
En me pignant de bataille euz nouuelles <lb/> 
Demy pignee ie conquis les rebelles. <lb/> 

Lepitaphe de Menelape. <lb/> 

<hi>M</hi>Enalape fuz en mo<ex>n</ex> temps nommee <lb/> 
Preuse vailla<ex>n</ex>te et de gra<ex>n</ex>t reno<ex>m</ex>mee <lb/> 
A acquerre bruyt tellement entendy <lb/> 
Que ie conquis Hercules le hardy <lb/> 
Mon prisonnier le tins en vne place <lb/> 
Puis pour mary le prins <ex>et</ex> luy fis grace. <lb/> 

Lepitaphe de la royne Amazo<ex>n</ex>ne <lb/> 

<pb n="67r" />

<hi>A</hi>Mazonne suis qui par ma prouesse <lb/> 
Damazonne fus royne <ex>et</ex> maistresse <lb/> 
A lespee ie menay telle guerre <lb/> 
Que en peu de temps Dasye co<ex>n</ex>quis la terre <lb/> 
Par force darmes <ex>et</ex> victorieux fais <lb/> 
Deuant Troye conquis Dyomedes. <lb/> 

Lepitaphe de Lampheton royne de Siche. <lb/> 

<pb n="67v" />

<hi>N</hi>Ommee suis royne Lampheton <lb/> 
Qui en Siche acq<ex>ui</ex>s bruyt <ex>et</ex> renom <lb/> 
Le roy Vepage <ex>et</ex> son pays destruis <lb/> 
Capadoce gaygnay le feu y mis <lb/> 
Et Theseus mis en subiection <lb/> 
Puis lespousay en luy faisant pardon. <lb/> 

Lepitaphe de Creusa royne de Sirie. <lb/> 

<hi>C</hi>Reusa ie suis qui sur les Siriens <lb/> 
Lo<ex>n</ex>g te<ex>m</ex>ps regnay, <ex>et</ex> co<ex>n</ex>quis plusieurs biens <lb/> 
Ma force fut en mes iours si monstree <lb/> 
Que nul nosoit assaillir ma contree <lb/> 
Sur les Rommains ie feiz si forte guerre <lb/> 
Que les conquis <ex>et</ex> mis paix en ma terre. <lb/> 

Lepitaphe de Phanthasilee. <lb/> 

<pb n="68r" />

<hi>D</hi>E nom ie suis dicte Panthasilee <lb/> 
De cueur vaillant aux armes bien stilee <lb/> 
A Troye vins venger la mort de Hector <lb/>
Contre les Grecz, trois roys <ex>et</ex> plus encor <lb/>
Ie combatis san auoir nul secours <lb/>
Dont fuz nomme noble preuse en mes iours <lb/>

De Hypolite Payenne <lb/>

    <a href='https://gallica.bnf.fr/ark:/12148/btv1b8609560b/f142.image' target='_blank'><img src='https://gallica.bnf.fr/iiif/ark:/12148/btv1b8609560b/f142/46.137318255250534,73.03069466882044,2111.8626817447494,3109.021001615509/405,596/0/native.jpg'/><pb n="68v" facs="68v.png"/></a>

<hi>H</hi>Ypolite en mes iours nommee fuz <lb/>
Qui par armes prins le roy Theseus <lb/>
Dix ans <ex>et</ex> plus luy menay forte guerre <lb/>
En conquerant grant partie de sa terre <lb/>
Le pourchassant asprement <ex>et</ex> tresfort <lb/>
En la parfin luy fis souffrir la mort. <lb/>

Lepitaphe de Deiphille <lb/>

<hi>P</hi>Ar mon droit no<ex>m</ex> fuz nommee Deiphile <lb/>
Preuse, hardie, iadis fuz de roy fille <lb/>
Tant emploiay la force de mes bras <lb/>
Que aux Thebeiens lorgueil ie ruay bas <lb/>
Puis ie espousay <ex>et</ex> prins soubz bo<ex>n</ex>ne foys <lb/>
Pour mon mary Polides, filz de leur roy. <lb/>

</tei>


