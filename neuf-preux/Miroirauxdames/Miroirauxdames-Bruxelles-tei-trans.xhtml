<tei xmlns="http://www tei-c org/ns/1 0/" rend="transcript">
    
    <pb n="6r" />    
    
    <lg>
        <l>Premiere des preuses nommee</l>   
        <l>Vierge et royne de femenie</l>
        <l>Cest la vaillant pantazillee</l>
        <l>De toute prouesse garnie</l>  
        <l>Plus que nulle aultre femme ardie</l>  
        <l>Faisant des batailles sa joye</l>  
        <l>Ala aider hector de troie</l>  
    </lg>
    
    <pb n="6v" /> 
    
    <lg>
        <l>La preue vaillant semeramis </l>   
        <l>En orient royne dasee. </l>
        <l>Subjuga tous ses ennemis </l>
        <l>Et voua non estre pignee </l>  
        <l>Jusqu<ex>ues</ex> elle avroit prinse et gaignee </l>  
        <l>Babilone la fort cite. </l>  
        <l>Ou nambroc avoit tant este </l>  
    </lg>
    
    <lg>
        <l>Thamaris Royne de sichie </l>   
        <l>Poursuit tant sirus haultain </l>
        <l>Roy de babilone et surie </l>
        <l>Quelle le neya en ung bain </l>  
        <l>Questoit tout plain de sang humain </l>  
        <l>Disant tuas bien ton saoul beu </l>  
        <l>Du sang dont as tant espandu </l>  
    </lg>
    
    <lg>
        <l>Appres la mort du roy sangnel </l>   
        <l>Delbora royne preuse et saige </l>
        <l>Elle fut juge en israel </l>
        <l>Par son vaillant hardi couraige </l>  
        <l>Meist le peuple hors de servaige </l>  
        <l>Du roy azor fier et tirant </l>  
        <l>Et lenvoya son pain querant. </l>  
    </lg>
    
    <pb n="7r" /> 
    
    <lg>
        <l>De hester tresvaillante et preuse </l>   
        <l>Plaine de grandes povretes </l>
        <l>Assuayre en feist son espeuse </l>
        <l>Questoit roy de maintes cites </l>  
        <l>Pour les grandes humilites </l>  
        <l>Quil veist en ceste vierge dame </l>  
        <l>Laissa vasti royne sa fame </l>  
    </lg>
    
    <lg>
        <l>Du temps nabugodonosor </l>   
        <l>Judich de betule princesse </l>
        <l>Sans emploier gens ne tresor </l>
        <l>De sa main occist sans grant presse </l>  
        <l>Oloferne plain dardiesse </l>  
        <l>Qui tenoit en subjections </l>  
        <l>Du monde pluseurs regions </l>  
    </lg>
    
    <lg>
        <l>Helene mere constantin </l>   
        <l>Royne et preuse en devotion </l>
        <l>Trouva la saincte croix affin </l>
        <l>De monstrer la redemption </l>  
        <l>Et fonda grant religion. </l>  
        <l>Sibile et preuse moult saichante </l>  
        <l>Appres lan quatre cens soixante. </l>  
    </lg>
    
    <pb n="7v" /> 
    
    <lg> 
        <l>Bertudis Royne de sassoigne  </l> 
        <l>Queust espouse de france ung roy  </l>
        <l>Royne du rin et de bourgoigne </l> 
        <l>Ost sens <ex>et</ex> vertus en arroy </l>> 
        <l>Elle mist pais ou grant desroy </l>> 
        <l>De france et de pluseurs royaulmes </l> 
        <l>Plains de guerre et de gens infames </l>
    </lg>  
    
    <lg>
        <l>La fille du roy de bourgoigne </l>
        <l>Clotide plaine de vaillance </l>
        <l>Preuse entreprint haulte besoigne </l>
        <l>Quant par elle et sa pourveance </l>
        <l>Le premier roy crestien en france </l>
        <l>fut son mari le roy clovys </l>
        <l>Par elle sur les sains fons mis </l>
    </lg>
    
    <lg>
        <l>Puis que jay no<ex>m</ex>mes les neuf p<ex>re</ex>uses </l>   
        <l>Prinses sur lancien testament </l>
        <l>Je veulx parler des vertueuses </l>
        <l>Vivant <ex>et</ex> regnant clerement </l>
        <l>A present vertueusement. </l>
        <l>etc. </l>
    </lg>
    
</tei>

